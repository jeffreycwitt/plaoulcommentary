<?xml version="1.0" encoding="UTF-8"?>
<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<TEI
  xmlns:xi="http://www.w3.org/2001/XInclude"
  xmlns:svg="http://www.w3.org/2000/svg"
  xmlns:math="http://www.w3.org/1998/Math/MathML"
  xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Lectio 24, Distinctio 3, Articulus 1</title>
        <author xml:id="PP">Petrus Plaoul</author>
        <editor xml:id="JW">Jeffrey C. Witt</editor>
      </titleStmt>
      <editionStmt>
        <edition n="0.2">
          <title>Lectio 24, Distinctio 3, Articulus 1</title>
          <date when="2011-10-04">October 4th, 2011</date>
        </edition>
      </editionStmt>
      <publicationStmt>
        <publisher>Petrus Plaoul Editio Critica Electronica (PPECE)</publisher>
        <pubPlace>Sacramento, CA</pubPlace>
        <availability status="free">
          <p>Published under a <ref target="http://creativecommons.org/licenses/by-sa/3.0/">Creative Commons Attribution ShareAlike 3.0 License</ref></p>
        </availability>
        <date when="2011-10-01">October 1st, 2011</date>  
      </publicationStmt>
      <sourceDesc>
        <listWit>
          <witness xml:id="R">Reims</witness>
          <witness xml:id="V">Vatican</witness>
          <witness xml:id="S">Sorbonne</witness>
          <witness xml:id="SV">St. Victor</witness>
        </listWit>
      </sourceDesc>
    </fileDesc>
    <encodingDesc>
      <variantEncoding method="double-end-point" location="internal"/>
    </encodingDesc>
  </teiHeader>
  <text>
    <body>
      
      <div xml:id="lectio24">
        <head>Lectio 24, Distinctio 3, Articulus Primus</head>
      
        <div>
          <head xml:id="l24-Hiplipl">In praecedent lectione . . </head>
          <p xml:id="l24-iploua">In praecedenti lectione dictum fuit unde notitia—et praecise intuitiva—habeat quod sit  talis vel talis obiecti repraesentativa. Et consequenter dictum  est de notitia beatifica quod ipsa est quodammodo ad placitum Dei  significativa. Et ex consequenti pro huiusmodi materiae ampliori declaratione dicebatur quod Deus concurrit dupliciter ad causandum huiusmodi notitiam beatificam, licet utroque modo concurrat inmense et omnino uniformiter adaequate.</p> 
      
          <p xml:id="l24-qedaos">Quantum est de se uno modo concurrit pure effective, et secundum hoc dat  tali notitiae beatificae speciem essentialem. Secundo modo concurrit obiective uniformiter, tamen concurrendo obiective quantum est ex parte sui potest dare alium et alium modum repraesentandi tali [47va] notitiae beatificae secundum bene placitum suae liberae voluntatis. Unde cum identitate specifica actuum potest Deus facere quod unus actus plura repraesentet uni  quam alteri. Ideo dicebatur quod diversitas actuum non provenit ex diversitate modorum concurrendi obiective ad eorum productionem sed ex libera Dei voluntate sic ordinate, quia cum eodem concursu omnino, vult Deus talem actum tantum vel taliter repraesentare. Ideo radix principalis repraesentationis notitiae beatificae est ex divina libertate, et ista est natura actuum revelatorum supernaturalium, et  hoc quodammodo mutando  divinam notitiam. Et de facto ita est de assensibus et notitiis beatorum, sicut alias  dictum est de fide et assensu fidei, nam sicut fides est assensus respectu alicuius futuri et tamen potest numquam fuisse assensus illius, ita oportet concedere quod beati habent iudicia de aliquo futuro taliter fore, et tamen possunt talia  numquam fuisse iudicia de sic fore sine deceptione quacumque. Ideo per hoc habetur quod huiusmodi actus supernaturales sunt alterius speciei et alterius conditionis quam actus naturaliter in nobis causati ab obiectis sensibilibus.</p>  
      
          <p xml:id="l24-echirv">Et circa hoc prius notatum fuit quod aliquae  notitiae dependent a suis obiectis, immo etiam veritates a nobis naturaliter causatae et de  talibus verificatur  illud ab eo quod res est vel non est, propositio dicitur vera vel falsa etc.  De notitiis autem supernaturalibus sic non est immo habent rationem prioritatis ad sic esse vel fore ad extra. Consequenter dicebatur quod staret quod est unus actus in specie qui esset in uno notitia plurium quam in secundo  et sic per eundem actum beatificum  omnes essent  beati. Unde iuxta hoc salvaretur quod tota  latitudo accidentium sive visionum beatificarum esset simpliciter finita quantum ad speciem licet essent infinitae quantum visiones possibiles , quia omnes essent eiusdem speciei. Ideo non redderent latitudinem accidentium  infinitam quoad speciem, immo nihil adderent. Per hoc etiam salvaretur de capacitate animae  intellectivae, quia communiter consuevit dici  in materia ista  de capacitate animae quod anima plus posset mereri quam posset beatificari. Istud faciliter solveretur ex quo eadem est species omnium visionum beatificarum, [47vb] ideo quaelibet anima beatificata esset per eundem actum specie beatifica. Quod autem sit plurium graduum vel plurium cognitiva, hoc haberet ex divina libertate  quae non respicit limitationem capacitatis animae. Ex quo consequenter posset salvari quod fierent diversae revelationes sive successive vel multiplicatione actuum, quia idem actus ex divina libertate potest nunc aliquid repraesentare aliter quod ante non repraesentabat. Et consequenter dicebatur quod staret quod idem actus repraesentaret primo Verbum, deinde creaturam  et Verbum secundum quemcumque modum  sibi placuit. Et consequenter diceretur quod idem actus posset repraesentare Verbum et seipsum licet  stat quod repraesentaret  solum Verbum, et sic staret eundem actum esse rectum et reflexum, quia esset reflexus inquantum repraesentaret se et esset rectus inquantum repraesentaret Verbum.</p>
      
          <p xml:id="l24-idqsns">Item diceretur quod non est improbabile quin actus posset esse simplex Dei notitia apprehensiva et etiam complexa, non solum affirmativa sed etiam  negativa, quod etiam eadem notitia esset affirmativa unius et negativa alterius sicut quod eadem notitia esset affirmativa divinae perfectionis et negativa imperfectionum vel aliarum habitudinum repugnantium ipsi Deo, non esset tamen concedendum quod huiusmodi actus posset  esse contradictorius. Patet quia si sic, tunc certum est quod esset propositio  falsa et impossibilis, quia esset copulativa composita ex partibus  contradictoriis vel sibi aequivalens, et sic beatus assentiendo per ipsam notitiam deciperetur deceptione maxima, scilicet, assentiendo simul duobus contradictoriis. Isto tamen non obstante potest eadem notitia esse  successiva iudicium contradictorum sed numquam simul.</p>
      </div>
      
      <div>
        <head xml:id="d3a1l22Hrangcu">[Reditio ad notitias abstractivas: duo genera conceptuum universalium]</head>
      
        <p xml:id="l24-qaagse">Quantum autem ad notitias abstractivas circa hoc fuerunt dati modi causandi notitias abstractivas ex  notitiis immediate causatis ab obiectis sensibilibus. Unus modus fuit, dato uno conceptu singulari cum connotatione accidentali et circumstantiis accidentalibus, vis abstractiva potest immediate conceptum simplicem absolutum abstrahere absque concursu aliarum causarum particularium. Sed de conceptibus  universalibus  sive communibus et de  ordine ipsorum restat aliquid dicendum pro nunc, ubi notandum quod huiusmodi conceptus sunt duplices. Quiddam sunt dicentes perfectionem simpliciter sine quacumque limitatione. Alii sunt conceptus limitati propter [48ra] limitationem cognitionis sive imperfectionem, sicut sunt genera subalterna, et species subalternae, et  species specialissimae, unica Sorte excepta in genere substantiae, etc .</p>
      </div>
      
      <div>
        <head xml:id="l24-Hpcudps">[Primus conceptus universalis: circa conceptus universales dicentes perfectionem simpliciter]</head>
      
        <p xml:id="l24-cpdpsp">Circa primum de modo causandi huiusmodi conceptus est advertendum quod conceptus  a convenientiis rerum generalibus causantur;  unde, gratia exempli, capiatur infima species, quaecumque sit illa et minime participans divinam perfectionem, participet  solum in “esse”, ita quod habeat  “esse”, sicut divina essentia habet “esse”, et solum habeat “esse”,  tunc a convenientia generali ipsius cum  Deo, quia quilibet habet “esse” potest sumi conceptus universalis dicens perfectionem simpliciter, et est  iste conceptus ens. Deinde sit secunda species: quaecumque sit  illa conveniat cum Deo in aliqua maiore perfectione quam prima. Et sit, gratia exempli,  “vivere” quae  a convenientia sumitur , id est, quae erit communis Deo et sibi sumitur, unus conceptus dicens perfectionem sumitur . Et sic consequenter de tertia et quarta, et sic aliis  continue ascendendo secundum perfectionem specierum possibilium.</p> 
      
        <p xml:id="l24-essvls">Et sic sicut est processus in infinitum in huiusmodi speciebus, quia quacumque data potest dari perfectior, quia quacumque data, cum inter illam et Deum sit infinita distantia, inter illam et Deum  possunt  produci infinitae, quarum semper una erit perfectior alia, quia potentia infinita numquam adaequat sibi aliquem effectum factum finitum  ad extra, quia si  sic iam esset potentia finita et limitata ad illum effectum. Ita est processus in infinitum in huiusmodi notitiis abstractivis a convenientia specierum creabilium cum  Deo. Ideo quot  sunt producibiles species a Deo  tot sunt conceptus formales ab intellectu ex convenientiis specierum cum Deo continue perfectorum et  secundum perfectiones specierum competentes Deo non particulariter sive singulariter  sed universaliter. Utrum aliqua perfectio univoce competat Deo et creaturis, de hoc alias  videbitur loco suo.</p>
      </div>
      <div>
        <head xml:id="l24-Hscucul">[Secundus conceptus universalis: circa conceptus universales limitatos]</head>
      
        <p xml:id="l24-aemeap">Alius est modus abstrahendi conceptus limitatos  generum vel specierum subalternarum etc.  Et iste modus satis explicatur in Vico Straminum secundum subordinationem terminorum repositorum in praedicamento substantiae et arbore Porphyrii.</p>
      </div>
      <div>
        <head xml:id="l24-Huecdps">[Ulterior explicatio circa conceptus universales dicentes perfectionem simpliciter]</head>
      
        <p xml:id="l24-cmpicc">Circa modum  primum est iterum advertendum quod, a quolibet conceptu  universali conveniente Deo et creaturis dicente  perfectionem simpliciter potest abstrahi conceptus eiusdem generis dicens perfectionem inmensam cum exclusione omnium imperfectionum [48rb] possibilium. Verbi gratia, ab infima specie et eius convenientia cum Deo sumitur iste conceptus “ens” dicens perfectionem simpliciter. Consequenter iste conceptus “ens” cum certis circumstantiis et determinationibus sibi additis potest sumi unus conceptus complexus adaequate supponens pro Deo ut “ens independens”, “ens a se,”  “ens primum,” etc.  Et  ab isto conceptu complexo abstrahi potest unus conceptus simpliciter absolutus proprius ipsius Dei.  Et ita consequenter a secunda specie cum eius convenientia essentiali  cum Deo potest sumi unus conceptus universalis supponens pro Deo et creaturis. Et ille conceptus cum certis circumstantiis et determinationibus sibi additis erit adaequate supponens pro Deo. Et ab illo conceptu tamen  poterit abstrahi conceptus simplex proprius et absolutus ipsius Dei supponens pro omni illo pro quo supponit ille conceptus complexus.</p> 
      
        <p xml:id="l24-esedpe">Et sic est processus in infinitum in conceptibus communibus Deo et creaturis formaliter a convenientiis essentialibus inter Deum et creaturam dicentibus perfectionem simpliciter, ita  est processus in infinitum continue ascendendo secundum perfectius et perfectius secundum perfectionem specierum. Et  ita etiam in huiusmodi conceptibus propriis ipsi Deo abstractis ab huiusmodi conceptibus est  processus in infinitum proportionaliter  sicut in praecedentibus, ita quod, sicut in latitudine conceptuum communium Deo et creaturis contingit procedere in infinitum semper  secundum perfectius et perfectius secundum perfectionem specierum, ita in latitudine conceptuum propriorum Deo formatorum sive abstractorum ab huiusmodi conceptibus  Deo et creaturis communibus. Et tot sunt huiusmodi conceptus  proprii Deo formabiles ab intellectu quot sunt denominationes perfectionis simpliciter competentes Deo et creaturis, quia quilibet conceptus sumptus a convenientia essentiali conveniente Deo et creaturis dicente perfectionem simpliciter quilibet [48va] talis reprasentat Deum cum limitatione quadam, ut quod Deus est “ens”, quod Deus est “vivens”, et sic de aliis qua non habemus nomina imposita significantia omnes denominationes perfectionis simpliciter competentes Deo et creaturis. Ideo contingit infinitos conceptus formari ab intellectu ab huiusmodi convenientiis communibus Deo et creaturis, et consequenter ab illis conceptibus formare conceptus infinitos ipsius Dei proprios etc.</p> 
      
        <p xml:id="l24-etcpid">Et tunc consequenter imaginandum est quod possit  elici quidam  conceptus absolutus et proprius ipsius Dei aequivalens omnibus istis conceptibus propriis ipsi Deo, et esset “ens” in prima sui significatione competens ipsi Deo, quia secundum combinationem plurium conceptuum propriorum ipsi Deo possent elici conceptus perfectiores et perfectiores proprios ipsi Deo secundum perfectiorem et perfectiorem combinationem plurium conceptuum propriorum ipsius Dei.</p>
      
        <p xml:id="l24-eiadec">Ex istis apparet  quod plures possunt haberi conceptus absoluti quorum quilibet supponit pro Deo adaequate et singulariter. Sed  iterum per combinationem illorum conceptuum propriorum ipsius Dei absolutorum possunt haberi conceptus proprios Dei perfectiores et perfectores secundum pluralitatem combinationum plurium conceptuum propriorum ipsius Dei. Et inter illos esset ordo talis, quia  quanto causaretur a conceptibus pluribus  magis  divinam essentiam exprimentibus, tanto esset perfectior. Et sic  esset processus in infinitum in huiusmodi conceptibus secundum perfectionem specierum abstractarum  etc. , quia licet in homine daretur perfectior quae  posset elici ab homine, tamen ab angelo posset perfectior elici, et sic consequenter ascendendo secundum perfectionem potentiarum abstractarum  possibilium. Utrum autem conceptus formatus ab omnibus huiusmodi conceptibus propriis ipsius Dei sit possibilis hic in via, dico quod non. Tamen dico quod beati in patria possunt habere  huiusmodi notitiam Dei aequivalentem omnibus denominationibus perfectionis simpliciter competentibus Deo et creaturis.</p> 
      </div>
      <div>
        <head xml:id="l24-Hueccul">[Ulterior explicatio circa conceptus universales limitatos]</head>
      
        <p xml:id="l24-aeipmp">Alius est [48vb] imaginandus  modus abstrahendi notitiam propriam ipsius Dei non secundum processum datum, sed ex conceptibus limitatis creaturarum, et est quasi differens specie a primo modo. Unde advertendum est quod quaelibet notitia creaturae est immediate apta nata concurrere ad causandum notitiam ipsius Dei propriam abstractivam.  Nam sicut creaturae habent ordinem ad Deum sic etiam notitiae creaturarum ad notitiam ipsius  Dei. Ergo sicut creaturae sunt quaedam luminaria Deum repraesentantia, sic notitiae creaturarum sunt quasi quaedam  luminaria apta nata. Quantum est de se concurrere ad Dei notitiae productionem ita quod ex unica  notitia creaturae potest immediate elici notitia abstractiva Dei, licet hoc sit nobis impossibile, scilicet, quod ex unica  notitia creaturae possimus elicere notitia ipsius Dei, immo ut plurimum requiruntur  in nobis plures notitiae creaturarum et comprehensivae et apprehensivae,  adhaesivae ad formandum notitiam abstractivam ipsius Dei propter defectum et debilitatem potentiae abstractivae, sed  quaelibet notitia quantum est de se sufficiat. Ideo in nobis requiruntur plures notitiae creaturarum, nunc simpliciter, nunc cum compositione et  divisione, vel  cum discursu, vel cum ratiosignatione, vel  secundum compositionem huiusmodi notitiarum creaturarum resultant diversi conceptus Dei magis vel minus perfecti, et ideo inter potentias animae, vis abstractiva est multum nobilis et perfectam multum perficiens.</p> 
      
        <p xml:id="l24-edhiia">Et de huiusmodi cognitione Dei sunt multi modi dicendi antiquorum, nam recitat Rabi Moses quod fuerunt quidam dicentes quod  non fuit nisi unicum nomen Dei affirmativum, et fuit hoc nomen multum secretum et non fuit revelatum nisi idoneis, id est,  habentibus intellectum sufficienter dispositum ad abstrahendum. Unde ars abstractiva esset valde nobilis si posset sciri, quia per eam, possemus  acquirere  diversas notitias ipsius Dei et aliorum quas non habemus. Unde licet habeamus practicam abstrahendi, non tamen habemus artem, nec mirum, quia illud est valde [49ra] difficile propter latentes operationes intellectus.  Unde per viam abstractionis potuerunt philosophi devenire in notitiam intuitivam ipsius Dei, et sic vocaverunt  ipsum intellectum adeptum.</p>
      
        <p xml:id="l24-uchsid">Unde circa hoc advertendum  bene  per quid notitia abstractiva est sui obiecti notitia. Considerandum est quod certa habitudo et combinatio notitiarum nunc complexarum nunc incomplexarum animae ex talibus combinationibus, quasi per modum speciei repraesentatur  Deus, licet nulla pars illius combinationis vel  congeriei  notitiarum repraesentet Deum. Tamen tota illa congeries quasi  per modum speciei repraesentat Deum intellectui. Et sic  intellectus ex illa congerie  aptus natus est exire in actum ad causandum notitiam ipsius Dei quasi habens speciem reprasentativam ipsius Dei format notitiam ipsius Dei. Et sic patet quod ex illa tota congerie notitiarum creaturarum resultat quasi species repraesentativa ipsius Dei, et tamen nulla illarum notitiarum est huiusmodi species sive nulli illarum notitiarum convenit illa conditio competens toti congeriei, sicut armonia est combinatio multorum sonorum simul, et tamen nec unus nec alter illorum sonorum est armonia. Et sic  secundum varias combinationes creaturarum eliciuntur variae notitiae Dei specificae. Simile est sicut de educatione formarum substantialium de materia, nam secundum aliam et aliam combinationem qualitatum primarum educitur alia et alia forma de materia. Etiam secundum hoc  quod possunt perfectius et perfectius combinari, sic  perfectiorem et perfectiorem formam educunt de potentia materiae. Sic imaginandum est de notitiis tam complexis quam incomplexis creaturarum quod  ex alia et alia combinatione ipsarum possunt elici varii conceptus ipsius  Dei et secundum perfectiorem et perfectiorem combinationem huiusmodi notitiarum secundum hoc potest haberi conceptus magis et magis perfectus ipsius Dei. Et tunc sicut esset processus in infinitum in huiusmodi combinationibus, sic etiam  esset processus in infinitum [49rb] in huiusmodi notitiis abstactivis ipsius Dei formatis ab intellectu ex huiusmodi combinationibus notitiarum creatarum, ita quod tot essent conceptus Dei formabiles ab intellectu quot essent huiusmodi combinationes notitiarum creatarum possibilis. Et posito isto, scilicet,  quod huiusmodi combinatio  notitiarum creaturae teneat locum speciei, tamen non causat proprie speciem ipsius Dei nec est propria species ipsius Dei.</p>  
      </div>
      <div>
        <head xml:id="l24-Hohdhdh">[Opinio Henrici de Huta]</head>
      
        <p xml:id="l24-eehfee">Et ex hoc patet quod salva reverentia Magister Henricus de Huta ipse non bene videtur dicere quod in potentia sensitiva ex concursu duorum obiectorum causatur species tertii obiecti.  Verbi gratia, ex specie lucis cum aliis opacis, species albedinis vel rubedinis vel viredinis,  in nobis causatur sicut est  in iride. Ex speciebus lucis et aliorum opacorum causatur in nobis species rubedinis et tamen non est ibi rubedo sed in hoc potest sensus bene decipi. Exemplum est clarum  de calce, nam si calx praesentaretur alicui in vase in quo  consuevit poni farina, intellectus vel sensus non exibit in actum nisi iudiciendo de calce. Sed ibidem decipietur ex parte reflexionis, quia intellectus iudicabit se videre farinam, et tunc,  si dicatur talis, in illo casu  iudicabit ibidem esse  farina, ergo etc.</p> 
      </div>
      <div>
        <head xml:id="l24-Hrahhdh">[Responsio ad Henricum de Huta]</head>
      
        <p xml:id="l24-rduecc">Respondetur dupliciter. Uno modo negando quod causabit actum farinae sed, correspondenter ad propriam speciem calcis naturaliter agentis, causabit notitiam calcis. Sed intellectus reflectendo supra suum actum decipietur  iudicando quod ibi sit farina quia  proprietatem actuum  albedinis  calcis. Possibile est quod intellectus exeat in actum calcis mediante eius propria specie et tamen iudicabit se non habere actum calcis sed albedinis. Et sic si intellectus velit  habere notitiam reflexam supra suum actum, decipietur iudicando se cognoscere calcem, quia non sequitur intellectus iudicat se cognoscere calcem.  Notitia reflexa ergo cognoscit calcem.</p>
      
        <p xml:id="l24-sdqcre">Secundo diceretur quod ex propria specie calcis cum habituali notitia farinae intellectus formaret propriam notitiam farinae, nam species calcis potest movere intellectum ad formandum notitiam farinae  cum quadam habituali recordatione sive cognitione farinae. Ideo similiter  diceretur quod in iride intellectus vel ex habituali notitia quam habet de rubedine [49va] cum speciebus lucis et aliorum opacorum format notitiam rubedinis vel quod intellectus extra in actum proprium lucis et aliorum opacorum  iudicat tamen se cognoscere rubedinem etc.</p> 
      </div>
      <div>
        <head xml:id="l24-Hrpnncd">[Resolutio: possibilitas notitiae circa Deum]</head>
      
        <p xml:id="l24-eissde">Ex istis satis apparet quod multipliciter de Deo possumus habere notitiam simplicem et absolutam propriam. Uno modo ex conceptibus propriis creaturarum possumus elicere conceptus proprios ipsius Dei sicut dictum est. Secundo modo ex proprietatibus communibus Deo et creaturis possunt elici conceptus proprii ipsius, et in talibus est processus in infinitum secundum perfectionem specierum. Tertio modo potest haberi conceptus proprius Dei ex  combinatione propriorum conceptuum Dei abstractorum  a  convenientiis simul  competentibus Deo et creaturis, et secundum hoc  quod a pluribus conceptibus elicitur proprius ipsius Dei  secundum hoc est perfectior et in talibus est processus in infinitum sicut dictum est.</p>
      
        <p xml:id="l24-eippne">Ex istis possunt inferri plura corollaria contra oppositum opinantes sicut sunt  Okam , Gregorius , et Sanctus Thomas  qui ponit quod magis via remotionis quam affirmationis potest haberi conceptus Dei proprius, scilicet removendo imperfectiones creaturarum, ut  quod Deus est “ens  independens”, “incorruptibile,” etc., et quanto plures imperfectiones removentur tanto conceptus erit  perfectior  etc. Breviter non plus pro nunc etc.</p>  
      </div>
        </div>
    </body>
  </text>
</TEI>
