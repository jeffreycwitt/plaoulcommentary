<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Lectio 23, de Notitia</title>
        <author xml:id="PP">Petrus Plaoul</author>
        <editor xml:id="JW">Jeffrey C. Witt</editor>
      </titleStmt>
      <editionStmt>
        <edition n="0.2">
          <title>Lectio 23, de Notitia</title>
          <date when="2011-10-04">October 4th, 2011</date>
        </edition>
      </editionStmt>
      <publicationStmt>
        <publisher>Petrus Plaoul Editio Critica Electronica (PPECE)</publisher>
        <pubPlace>Sacramento, CA</pubPlace>
        <availability status="free">
          <p>Published under a <ref target="http://creativecommons.org/licenses/by-sa/3.0/">Creative Commons Attribution ShareAlike 3.0 License</ref></p>
        </availability>
        <date when="2011-10-01">October 1st, 2011</date>  
      </publicationStmt>
      <sourceDesc>
        <listWit>
          <witness xml:id="R">Reims</witness>
          <witness xml:id="V">Vatican</witness>
          <witness xml:id="S">Sorbonne</witness>
          <witness xml:id="SV">St. Victor</witness>
        </listWit>
      </sourceDesc>
    </fileDesc>
    <encodingDesc>
      <variantEncoding method="double-end-point" location="internal"/>
    </encodingDesc>
  </teiHeader>
  <text xml:lang="la">
    <body>
      <div xml:id="lectio23">
        <head subtype="title">Lectio 23, de Notitia</head>
      
      <div>
        <head xml:id="d3a1l22Htgntgn">Tres genera notitiae</head>
        
        <p xml:id="d3a1l22dfimoi">Dictum fuit in lectione praecedenti quod notitia non dicitur esse sui obiecti repraesentativa ratione similitudinis et illud  fuit prima conclusio. Secunda conclusio fuit quod nec ratione convenientiae essentialis . Tertia conclusio fuit  quod nec ratione conditionis specificae et suae naturae . Quarta fuit quod hoc provenit ex modo habitudinum causarum proximarum et motivitatis obiectivae ipsarum.</p>
      
        <p xml:id="d3a1l22pcmseg">Pro cuius materiae ampliori declaratione quia loquendo  tam de notitia creata quam increata ideo triplex potest esse huiusmodi notitia quantum ad propositum spectat. Prima est notitia increata quae est ipse Deus. Secunda notitia est notitia intuitiva immediate creata ab ipso Deo. Tertia notitia est notitia creata immediate  ab obiectis istis [45va] materialibus et notitiae deductis ex ipsis quia reponuntur sub eodem genere.</p> 
      </div>
      
      <div>
        <head xml:id="d3a1l22dpndpn">[De prima notitia]</head>
      
        <p xml:id="d3a1l22qedped">Quantum est de prima ex qua radicem habet suum obiectum repraesentare, responsio est facilis quod  est necessario notitia cuiuslibet et hoc ex sua immensitate, id est, quod haec est necessaria, Deus est  cuiuslibet obiecti notitia, licet respectu actus sit consequenter notitia  sive complexa sive incomplexa et singulariter. Illud provenit ex duobus.</p> 
      
        <p xml:id="d3a1l22pqncsi">Primo quia non stat quod Deus sit notitia intuitiva  immensa et perfectissima quoniam cognoscat omne verum immo omne cognoscibile. Nam si non cognosceret omne verum vel quod posset esse aliquod cognoscibile quod non cognosceret, videretur  quod esset in potentia ad addiscendum. Primum enim sibi repugnat ratione suae immensitatis, secundum repugnat actui puro et universaliter perfecto. Secundo provenit ex virtuali et eminenti  omnium[?] continentia. Nam Deus est mundus architectus et factor  omnium, ita quod nihil producitur quin sit ab ipso tamquam a fonte omnia continente virtualiter emanans . Ideo ex ista radice satis habetur quod qualiter aeque[?] sit vel posset fieri ad extra causaliter in eo relucet eminenter, quia ab ipso omnia emanant tamquam a fonte virtualiter omnia continente et eminenter.  Et quantum ad primum, dicebat Apostolus ad Ephesios  “omnia nuda et aperta sunt oculis eius”. Et quantum ad secundum scribitur  Ioannis primo  “omnia in ipso vita erat .” Ex istis enim duabus radicibus oritur quod Deus est omnium notitia necessaria  sive complexa sive incomplexa.</p> 
      </div>
      
      <div>
        <head xml:id="d3a1l22Hdsndsn">[De secunda notitia]</head>
      
        <p xml:id="d3a1l22dsvslv">De secunda vero[?] notitia, scilicet, immediate intuitiva ab ipso Deo creata bene consurgit quod sit obiecti repraesentativa. Advertendum est quod huiusmodi notitia sive complexa sive incomplexa  potest dici ad placitum significativam non inquantum  ad placitum humanum sed divinum, et hoc potest dupliciter intellegi . Uno modo quod Deus se habens omnino uniformiter adaequate obiective concurrendo sive effective producat notitias diversarum specierum, uniformi tamen cursu obiectivo vel causali sine utroque ipsorum. Et ista diversitas notitiarum reducitur ad bene placitum sic influentis simile est in productione effectum ad extra, quia tenent doctores et teneo et semper tenui quod Deus immense et modo immenso agit respectu productionis cuiuscumque parvi effectus, quia non est difficultas quod Deus agens ad extra sit immensus. Sed est difficultas utrum modo inmenso agat ad extra. Ideo dico quod quantum est ex parte sui semper omnino eodem modo se habet et eodem concursu inmenso [45vb] adaequate se habet ad producendum quemcumque effectum sive magnum sive parvum. Sed diversitas effectuum provenit ex liberate suae voluntatis, eodem tamen gradu causalitatis omnino semper concurrit ad producendum effectus quoscumque quia eo ipso quod vult effectum sic produci, ideo sic producitur, ita quod imaginandum est quod de  eodem gradu inmenso omnino adaequate concurrit ad producendum maximum[?centrum?] et minimum effectum. Ab eo tamen proveniunt  diversae notitiae et specificae  ad bene placitum suae liberae voluntatis.</p> 
      
        <p xml:id="d3a1l22eiqetr">Et ideo quod sint  notitiae omnino specificae distinctae productae immediate ab ipso Deo, non provenit ex diversitate concursus obiectivi in Deo, sed ex libera eius voluntate sic ordinante. Et sic aliquomodo notitia immediate creata ab ipso Deo  potest dici ad placitum repraesentare suum obiectum inquantum, scilicet, producitur a Deo secundum bene placitum suum sic: vel sic repraesentans ad istum  intellectum quod eadem notitia vel duae eiusdem speciei omnino similes essentialiter sic se habent in patria quod una earum potest aliquid repraesentare quod alia non potest, ita quod staret quod essent duae notitiae eiusdem speciei essentialiter, et tamen una plus significat quam alia.  Verbi gratia quod una repraesentat divinam essentiam et unum obiectum creatum, et quod  alia repraesentet  divinam essentiam et duo obiecta creata vel tria et quattuor secundum quemcumque numerum voluntatis. Et iuxta istam imaginationem, salvaretur  quod cum  identitate specifica essentiali omnium visionum creatarum ipsius Dei, in patria staret  diversitas mansionum. Nam cum identitate specifica essentiali illarum  notitiarum stat quod una plura repraesentet quam alia, et ideo secundum pluralitatem repraesentatorum essent mansiones superiores  et perfectiores. Ex ista positione sequitur quod staret quod anima Christi cognosceret omnia quae verbum, et tamen notitia illa animae Christi non  differet specifice [?] ab alia  notitia quae non esset tot  repraesentativa.</p> 
      </div>
      
      <div>
        <head xml:id="d3a1l22Hdtndtn">[De tertia notitia]</head>
      
        <p xml:id="d3a1l22ateeie">Advertendum tamen  est ulterius quod  circa notitiam intuitivam creatam ab obiectis sensibilibus et notitias causatas  ex illis, quod  de illis  est praesens difficultas. Ubi advertendum est quod notitia talis specialiter intuitiva obiective causata ab huiusmodi obiectis materialibus inter omnia magis consequitur motivitatem obiectorum in repraesentando, ita quod secundum rationem particularem [46ra] et individualem secundum quam obiectum immutat et   movet potentiam. Secundum hoc, notitia repraesentat obiectum. Gratia exempli, capiamus Sortem qui se obiciat potentiae Sortis individualiter  cum tali distantia et talibus circumstantiis  individualibus secundum quas res se obicit. Secundum hoc, notitia  est repraesentativa sui obiecti et non secundum rationem specificam essentialem, quia, sicut Sortes individualiter et non secundum rationem causat obiective sui notitiam in potentia, sic notitia illa est ipsi Sorti singulariter praecise repraesentativa, et ita de notitia causata a Platone, quia singulariter et individualiter et non secundum rationem specificam causatur a Platone, ideo praecise et singulariter repraesentat Platonem. Sed illae duae notitiae licet sint eiusdem speciei, tamen non sequuntur rationem specificam, sed individualem et singularem, ergo etc.  Ideo bene additur  ratio, quare, licet istae duae notitiae sint eiusdem speciei, et tamen una repraesentat unum obiectum et alia aliud quia obiecta causaverunt alias secundum individuales concursus obiectialis motionis obiecti et non secundum concursus specificos et  essentiales ideo etc.</p> 
      
        <p xml:id="d3a1l22eqpsde">Ex quo potest salvari quod odium Dei non est proprie et essentialiter malum, ubi advertendum est quod repraesentare Sortem non conpetit  conceptui Sortis ex natura sua propria et  specifica, quia si sic, tunc  competeret   toti speciei quod est falsum et generaliter nulli notitiae tali competit  ex natura sua  propria et specifica repraesentare suum obiectum sicut dictum est.</p>
      
        <p xml:id="d3a1l22decrso">Dico enim consequenter quod conceptus Platonis potest esse conceptus Sortis supposito, quod una res possit bis produci. Et hoc de potentia Dei absoluta ponatur ergo quod eadem res potest  a plurium agentium quolibet produci et quod idem conceptus realiter  productus a Platone producatur a Sorte et ille entis conceptus Sortis , ita quod Plato esset conceptum Sortis et econtra Sortes conceptum Platonis, tunc quilibet illorum conceptuum repraesentabit obiectum aequo, causatur obiective quia, secundum hoc , quod illae duae notitiae causarentur adversis, secundum hoc, acquirerent sibi  denominationem illam accidentalem ex qua habent  repraesentare suum obiectum.</p> 
      
        <p xml:id="d3a1l22enipee">Et nedum illud  est verum de primaria causatione immo et  conservatione, ita quod si  causatus sit conceptus sic a Sorte in potentia cognitiva et obiciatur Sorti  Platone adveniente, Plato poterit conservare  illam notitiam causatam a Sorte, et incipiet tunc notitia illa causata a Sorte repraesentare Platonem et esse notitia Platonis. Illud  patet quia  ex quo notitia illa causata a Sorte [46rb] non habet ex natura sua specifica repraesentare Sortem, sed solum ex quadam habitudine sibi extrinseca, scilicet  ex habitudine causarum  a quibus producitur. Si superveniant habitudines vel  circumstantiae sufficientes ad hoc quod repraesentet Platonem, repraesentabit  Platonem, quia causis sufficientibus positis eodem modo quo sufficiunt ponitur effectus etc.</p> 
      </div>
      <div>
        <head xml:id="d3a1l22Hoapoap">[Obiectio ad propositum]</head>
      
        <p xml:id="d3a1l22apeeem">Ad propositum enim veniendo sciendum est quod communiter solet fieri unum argumentum ad probandum quod odium Dei sit essentialiter malum id est  intrinsece et essentialiter malum cuius propria  et naturalis operatio est intrinsece et essentialiter mala. Sic est de odio Dei quia ratio essentialis ipsius est movere creaturam rationalem in oppositum sui finis ultimati.  Ordo enim debitus rerum conservatur in hoc: quod res consequitur suum finem debitum. Verbi gratia, si gravia moveantur deorsum et quiescant ibidem et levia sursum et sic de aliis in hoc conservatur ordinatio et debitus ordo universi. Si vero econtra gravia moverentur sursum et levia deorsum etc.,  tunc  esset deordinatio universi, quia res non consequerentur suum finem debitum; hoc maxime respectu ultimi finis. Cum ergo odium Dei de natura sua habeat movere creaturam ratione in oppositum sui finis ultimati, sequitur quod res intrinsece et essentialiter mala.</p>
      </div>
      <div>
        <head xml:id="d3a1l22Hraorao">[Responsio ad obiectionem]</head>
      
        <p xml:id="d3a1l22refiqd">Responsio est facilis iuxta praedicta. Diceretur enim quod qualitas illa ex natura sua non est odium Dei  intrinsece et essentialiter, immo probabiliter posset dici quod qualitas non  posset produci in potentia perceptiva et  eam vitaliter immutare, et tamen non esset odium quia esse odium Dei est sibi mere extrinsecum, scilicet, ex causis concurrentibus ad eius productionem, scilicet, quod  causatur a iudicio falso et apparentia falsa ipsius Dei ex quibus consurgit una illa proprietas isti  qualitati quod sit odium Dei. Verum est quod ista materia non de directo tangit fidem, ideo solum collative et disputative dixi illa quae dixi.</p>
      </div>
      
      <div>
        <head xml:id="d3a1l22Hanqaom">[Alia notitia quae elicitur ex notitia immediate causata ab obiecti materiali]</head>
      
        <p xml:id="d3a1l22auqaid">Advertendum ulterius  quod huiusmodi notitia de tertio genere, scilicet, quae  causatur ab obiectis materialibus, quaedam est quae immediate causata ab obiecto sensibili et materiali et de illa dictum est quod immediate [46va] sequitur  concursum  obiectialem et  motionem obiecti etc.  Sed est alia notitia quae elicitur ex huiusmodi notitia immediate causata ab obiecto materiali de qua restat aliquid dicendum. Est ergo breviter imaginandum quod sicut notitia immediate causata obiective ab obiectis materialibus immediate  sequitur obiectialem motivitatem secundum rationes et circumstantias individuales et non specificas a quibus producitur, ita est de notitia ex ea elicita vel  abstracta per intellectum quod ipsa insequitur in repraesentando causalitatem obiectialem causarum omnium proximarum concurrentium ad eius productionem.  Ad eius productionem  concurrunt notitia intuitiva sensitiva et intellectiva cum intellectu. Sed ulterius differenter loquendum est de notitia abstractiva pro tanto quod  notitia abstractiva causata ab intellectu inter omnia quae concurrunt ad eius productionem, scilicet, loquendo de causis particularibus, intellectus est principalior causa, et penes hoc , habet illa notitia maxime  mensurari. Verbi gratia, ponamus quod sint duae potentiae cognitivae intelligibiles, quarum una sit in duplo perfectior alia, ut si angelus uniretur materiae, tunc notitia causata in angelo et notitia causata in potentia Sortis vel Platonis semper sequeretur  dispositionem motivitatis obiectivae causarum concurrentium ad eius productionem in repraesentando, ita quod quantum ad hoc nec potentia nec eius  concursus variant quoniam semper sequatur motivitatem obiectialem, sive sit in potentia magis perfecta sive minus perfecta quaecumque detur. Sed in causando eam ex notitiis intuitivis immediate causatis ab obiecto, imaginandum est quod ipsa potentia est principalis causa. Unde cum eisdem notitiis immediate causatis ab obiectis materialibus, potentia perfectior  potest elicere notitias perfectiores omnino  alterius speciei quam minus perfecta potentia  posset. Nam ex eisdem notitiis  intuitivis etc.,  causat angelus notitiam abstractivam  magis perfectam quam Sortes repraesentans, tamen idem, licet perfectius. Verbi gratia, habeat angelus duas notitias intuitivas immedate causatas ab obiectis materialibus; Sortes etiam omnino habeat duas similes. Tunc angelus ex illis notitiis intuitivis eliciat  notitiam perfectiorem quam Sortes, quia ex quo angelus est perfectior  quam Sortes et est principalis causa particulariter, sequitur quod producet perfectiorem [46vb] quam Sortes effectum. Et sic bene stabit quod erunt duo conceptus universales supponentes pro homine, quorum unus erit  perfectior alio in duplo.</p> 
      
        <p xml:id="d3a1l22ieiice">Item, experimur  in abstractionibus mathematicis unus homo  habet conceptus elicitos perfectiores quam alter de eodem. Ergo in notitiis abstractis secundum perfectiorem potentiarum possunt esse perfectiores notitiae, quia generaliter ad augmentum causae principalis particulariter sequitur augmentatio effectus, et sic ascendendo secundum perfectiones specierum intelligentiarum de homine posset haberi infiniti conceptus convertibiles quorum quilibet esset absolutus et semper unus esset  perfectior alio. Inter enim  potentias intellectuales Deus est suprema potentia intellectualis.  Capiatur ergo Sortis debilis ingenii qui ex duobus conceptibus causatis  immediate ab obiectis materialibus  eliciat notitiam abstractivam.  Inter potentiam Sortis et potentiam Dei infinitae sunt creabiles, quarum una semper erit perfectior alia, ita quod inter illas duas potentias est infinita latitudo possibilis potentiarum intellectivarum. Ideo secundum perfectionem specierum intelligentiarum continue ascendendo continue ex eisdem notitiis immediate causatis ab obiectis sensibilibus perfectior species semper eliciet perfectiorem notitiam abstractivam, ex quo sequitur quod isti termino “animal” correspondent duo  conceptus diversarum specierum univoce supponentes pro eodem adaequate. Et secundum diversitatem specierum requiruntur  pauciores conceptus intellectuum immediate causati ab materialibus ad eligendum conceptum abstractivum, nam potentia inferior indiget maiori adiutorio ex parte notitiarum. Ex quo sequitur quod possibile esset quod esset aliqua potentia intellectiva tantae perfectioris quod ex quolibet conceptu simplici creaturae statim posset elicere  conceptum Dei sibi proprium. Ubi advertendum est quod sicut creaturae habent ordinem ad Deum, ita notitiae creaturarum habent ordinem  ad notitiam Dei secundum  quandam causalitatem primam respectu notitiae Dei. Et quia potentia perfectior huiusmodi habitudinem potest percipere ex paucioribus notitiis quam  potentia inferior, ideo ex paucioribus notitiis intuitivis creaturarum nunc causatis immediate  ab obiectis materialibus poterit elicere notitiam propriam ipsius Dei potentia superior quam inferior. [47ra] Ergo videtur sequi ex isto  quod, data suprema intelligentia possibilis, illa posset immediate ex quolibet conceptu creaturae elicere notitiam propriam ipsius Dei. Ex quo secundum proportionem potentiarum secundum perfectionem  sequitur  proportio notitiarum intuitivarum immediate causatarum etc.</p>  
      </div>
      <div>
        <head xml:id="d3a1l22Htmnmna">[Tres modi notitiae abstractivae]</head>
      
        <p xml:id="d3a1l22uaedie">Ubi advertendum est  quod notitia una abstractiva potest multipliciter abstrahi sive elici ex huiusmodi notitiis intuitivis immediate causatis ab obiectis materialibus. Uno modo una notitia potest elici ex alia adaequate supponens pro eodem sicut illa a qua elicitur. Verbi gratia, ex notitia intuitiva Sortis apperentis secundum omnes circumstantias intellectus potest abstrahere ex illis  notitiam  reponentis in genere substantiae, quia alias non essent aliquae notitiae individualis in genere substantiae, et tamen illae erunt convertibiles, quia praecise supponent pro eodem, scilicet, pro Sorte. Alia notitia est quaelibet non significans idem convertibiliter cum  illa a qua abstrahitur, tamen supponit pro eodem licet etiam supponat pro aliis. Isto modo fiunt notitiae universales, nam ex notitia Sortis et  Platonis et Ciceronis, etc. elicitur notitia hominis quae supponit pro Sorte, Platone, et Cicerone, etc.  non adaequate sive convertibiliter; immo etiam pro aliis quia pro omnibus hominibus supponit. Tertio modo elicitur notitia abstractiva supponens pro aliis et nullomodo pro eisdem pro quibus supponit notitia ex qua elicitur. Et iste tertius modus est difficilior et isto modo elicitur notitia ipsius  Dei, nam ex notitia creaturarum elicitur notitia ipsius Dei  vigore tamen intellectus abstrahentis. Et tamen notitia creaturarum non supponit pro Deo  nec e converso notitia Dei supponit pro creaturis. Verum est quod aliquando eliciendo notitiam Dei ex notitiis creaturarum concurrit aliqua notitia communis supponens pro Deo. Ista tamen non requiritur quoniam casus sit possibilis quod notitia ipsius  Dei eliciatur ex notitiis creaturarum sine hoc quod ibidem concurrat aliqua  notitia supponens pro Deo; ideo etc.</p>  
      
        <p xml:id="d3a1l22scssle">Sed circa secundum  modum posset esse dubium utrum sit  essentialis ordo notitiarum [47rb] universalium et determinatarum inter se. Ubi advertendum quod ista materia communiter solet tractari in Vico Straminis in primo Physicorum  et tertio De Anima . Ideo remitto eam ad determinationem Magistrorum meorum Vici Straminis. Tamen de hoc dico unum verbum quod probabiliter potest dici quod notitia Sortis individualis et determinata non praesupponit essentialiter aliquam notitiam universalem nec notitiam singularem vagam, ita quod in Sorte potest causari notitia determinata Sortis et singulariter sine huiusmodi notitiis universalibus et singularibus vagis, nam Sortes potest se obicere potentiae cognitivae indeterminata  distantia ad causandum in sensu speciem determinate et singulariter repraesentantem Sortem . Ergo non videtur quin immediate potentia mediante illa specie possit  causare notitiam determinatam et singularem Sortis, quia ex quo agens est sufficiens et sufficienter applicatum passo videtur quod debeat produci effectus. Cum hoc tamen stat quod facilius est rem cognoscere confusus quam minus confuse sive quam in particulari et determinate. Unde diversae potentiae cognitivae de eadem re possunt habere diversas  notitias supponentes praecise pro illa re, quarum una perfectior erit quam  alia ut  caecutiens non ita clare  videt rem sicut alter bene dispositus vel non caecutiens. De ordine autem universalium, dato primo universali, scilicet ens, descendendo per minus universalia, utrum sit processus in infinitum, et de modo  causandi ipsorum universalium, et quae sunt, et quot sunt forte de hoc aliqua dicam cras in sequenti lectione etc.</p> 
      </div>
      </div>
    </body>
  </text>
</TEI>
