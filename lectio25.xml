<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Lectio 25, de Notitia</title>
        <author xml:id="PP">Petrus Plaoul</author>
        <editor xml:id="JW">Jeffrey C. Witt</editor>
      </titleStmt>
      <editionStmt>
        <edition n="0.2">
          <title>Lectio 25, de Notitia</title>
          <date when="2011-10-04">October 4th, 2011</date>
        </edition>
      </editionStmt>
      <publicationStmt>
        <publisher>Petrus Plaoul Editio Critica Electronica (PPECE)</publisher>
        <pubPlace>Sacramento, CA</pubPlace>
        <availability status="free">
          <p>Published under a <ref target="http://creativecommons.org/licenses/by-sa/3.0/">Creative Commons Attribution ShareAlike 3.0 License</ref></p>
        </availability>
        <date when="2011-10-01">October 1st, 2011</date>  
      </publicationStmt>
      <sourceDesc>
        <listWit>
          <witness xml:id="R">Reims</witness>
          <witness xml:id="V">Vatican</witness>
          <witness xml:id="S">Sorbonne</witness>
          <witness xml:id="SV">St. Victor</witness>
        </listWit>
      </sourceDesc>
    </fileDesc>
    <encodingDesc>
      <variantEncoding method="double-end-point" location="internal"/>
    </encodingDesc>
  </teiHeader>
  <text xml:lang="la">
    <body>
      <div xml:id="lectio25">
        <head>Lectio 25, de Notitia</head>
      
      <div>
        <head xml:id="l25-Hoaoaoa">Opinio Averröeis</head>
      
        <p xml:id="l25-pmassv">Praeter modos  abstractionis prius tactos  est unus alius modus  quem imaginatus est <name ref="#Averroes">Averröes</name>, scilicet per intellectum agentem, cuius tamen imaginationis <name ref="#Averroes">Averröes</name> non fuit inventor. Secundum quod recitat <name ref="#Maimonides">Rabi Moses</name>, et <name ref="#Albert">Albertus Magnus</name>,  secundus [fuit] adinventor . Sed  primus inventor  fuit quidam [alius]. Unde <name ref="#Averroes">Averröes</name> ad salvandum proprietatem animae intellectivae, imaginatus est quod esset unicus intellectus agens omnium hominum, qui quidem intellectus erat infima intelligentia, vel ipse Deus. Imaginatur enim <name ref="#Averroes">Averröes</name> quod duplex est intellectus, scilicet  agens et  possibilis. Intellectus possibilis est quo  omnia  sunt possibilia fieri, id est, est capax cuiuscumque notitiae, non tamen substantive sed solum vitaliter.</p>
        
        <p xml:id="l25-ivaaei">Intellectus vero agens est lumen in quo relucent cognoscibilia. Deinde ponit  quod conceptus vel  notitia vel species  [vel] phantasmata duplicem habent modum repraesentandi: unum, scilicet [49vb] actualem, et secundum istum modum immutant sensum ad cognoscendum actualiter. Secundum modum hunc possibilem, et sic  virtute intellectus agentis irradiantis supra fantasmata et species et  notitias sensitivas in illis relucent universalia, sed non immediate, sed vigore intellectus sic irradiantis. Ideo intellectus agens illam potentialitatem specierum vel phantasmatum vel notitiarum reducit ad actum,  ita  quod virtute illius irradiationis intellectus possibilis cognoscit universalia, id est, concipit res universaliter et etiam res  abstractas et immateriales.</p>
      </div>
      <div>   
        <head xml:id="l25-Haoaaoa">Ad opinionem Averröeis</head>
          
        <p xml:id="l25-eimapr">Et istum modum non credo quod non  oporteat eum teneri. Ideo etiam  in isto passu non tenetur <name ref="#Averroes">Averröes</name> nisi circumscripta fide, id est, quod, nisi  esset fides, positio  illa de unico intellectu in omnibus homnibus esset satis sustinibilis, et consequenter  etiam haberent concedere quod intellectus non cognosceret singulariter, nisi per accidens, quia concipiens universaliter  quodammodo concipit singularia, quia intellectus agens non est aptus natus irradiare nisi secundum formas universales secundum ipsum. Ad ipsum modum loquendi etiam  non videtur quod bene possit  sustineri sine  contradictione ponendo quod intellectus agens sit ipse Deus, quia in  XII <name ref="#Metaphysics">Metaphysicae</name> ipse  ponit   quod Deus non  cognoscat ad extra, et per consequens non posset actuare intellectum possibilem nisi ad se cognoscendum. Ideo intellectus possibilis per actuationem intellectus agentis non cognosceret universalia. Istam viam non teneo, nec etiam tenuerunt philosophi;  ideo reputo  eam tamquam sufficienter a philosophis reprobatam.</p>
       </div>  
      
      <div>    
    <head xml:id="l25-Hsmpcdd">Sex modis possumus habere conceptum de Deo</head>
          
        <p xml:id="l25-edacdd">Ex dictis apparet quod sex modis possumus habere conceptum de Deo.</p> 
      
      <div>    
        <head xml:id="l25-Hpmpmpm">Primus modus</head>
          
        <p xml:id="l25-pmesie">Primus modus est per viam ab negationis, scilicet, apponendo negationem infinitatem ad praedicata dicentia expresse imperfectionem, sicut est “dependens”. Dicit enim imperfectionem, ideo non supponit pro Deo et si sibi addatur negatio infinitans et dicatur "non dependens" vel "independens" supponet pro Deo. Et ita de "incorruptibile," "immortale," et aliis praedicatis dicentibus imperfectionem non competentibus Deo, et si eis addatur negatio infinitans, competeret Deo.  Et si sint praedicata generalia supponentia pro omni creatura et cum hoc dicant  imperfectionem sicut est  “esse creatum”, “esse ab alio”, et huiusmodi, tunc dicendum est per modum regulae quod omne talem praedicatum [50ra] sit generale supponens adaequate pro creaturis. Si sibi addatur negatio infinitans, solum supponens pro Deo et non pro creaturis. Ita quod sicut talem praedicatum  ante adventum negationis solum supponebant pro creaturis et non pro Deo , ita post eius adventum solum supponent pro Deo . Et istam viam sunt multi secuti, sicut <name ref="#Maimonides">Rabi Moses</name> et <name ref="#Aquinas">Sanctus Thomas</name>. Unde  multi  tenuerunt quod de Deo non possumus habere notitiam nisi per viam negationis nisi ex speciali gratia ipsius Dei, quia sicut recitat <name ref="#Maimonides">Rabi Moses</name>  unicum fuit nomen ipsius Dei affirmativum, scilicet, Tetragrammaton quod fuit secretum et non omnibus revelatum, sed solum idoneis etc.</p>
      </div>
      <div>    
        <head xml:id="l25-Hsmsmsm">Secundus modus</head>
          
        <p xml:id="l25-amhcee">Alius modus habendi notitiam de Deo est per hoc quod habetur aliquis conceptus communis  sub quo continetur Deus sicut conceptus entis, etc.</p>
      </div>
      <div>    
        <head xml:id="l25-Htmtmtm">Tertius modus</head>
          
        <p xml:id="l25-ametmp">Alius modus est componendo plures conceptu simul vel addendo uni aliquam determinationem, et sic  aggregatum ex illis conceptibus, vel illo conceptu et  illis determinationibus,  sufficiet  pro Deo adaequate, licet nullus illorum conceptuum supponeret  pro Deo sicut istud "ens primum", "ens  a se”, "ens  independens", et huiusmodi; et isti sunt modi cognoscendi Deum imperfecte. Et multi tenuerunt quod aliter non est nobis cognoscibilis hic in via nisi tribus modiis praedictis.</p> 
      </div>
      <div>    
        <head xml:id="l25-Hramope">Reditio ad materiam de ordine praedicatorum essentialium</head>
          
        <p xml:id="l25-cqphpe">Contra quos, pono alios tres modos cognoscendi Deum quorum quolibet cognoscitur sive concipitur Deus conceptu absoluto et proprio ipsius Dei tam in significando quam in supponendo. Et ad maiorem illius  materiae intelligentiam praemisi heri  ordinem praedicatorum essentialium. Et illud  repetere non est utile iuvenibus in theologia et metaphysica studentibus, immo  confert  multum  ad multas materias investigandum. Ideo repetam quod heri dictum fuit de ordine huiusmodi praedicatorum essentialium.</p> 
          
        <p xml:id="l25-cqasle">Circa quod advertendum est  quod sicut species rerum habent ordinem inter se secundum superioritatem et inferioritatem  et quod semper superior species perfectior est inferiori specie. Sic etiam secundum hoc sunt praedicata essentialia subordinata secundum ordinem superioritatis et inferioritatis, taliter quod semper priora dicunt minorem perfectionem quam posteriora. Unde ab existentia rei, quia  res est, sumitur ab illa  convenientia conceptus simplex absolutus, cui correspondet li “ens” dicens perfectionem simpliciter, quia melius est esse quam non esse abusive  loquendo, quod  non esse non est bonum  proprie, quia nihil est. Et quia Deus est, convenit sibi ille conceptus absolutus  sumptus ab illa convenientia quae est esse. Unde, si esset aliqua species quae praecise haberet esse, tunc sibi competeret ista denominatio “ens”  dicens perfectionem simpliciter, et nulla alia denominatio dicens perfectionem simpliciter sibi competeret. Ideo ab illa convenientia potest sumi unus conceptus communis Deo et sibi, scilicet ly “ens”.</p> 
          
        <p xml:id="l25-esciss">Et sic consequenter imaginandum est quod secundae speciei conpeteret aliqua denominatio superior addita  isti denominationi quae est “esse”, et sic ab illa convenientia superiori addita  potest sumi unus conceptus dicens perfectionem simpliciter et illud  praedicatum non est ita commune sicut primum, quia excludit primam  speciem, et ita de tertia specie et quarta. Et breviter quot sunt species producibiles tot sunt huiusmodi praedicata dicentia perfectionem simpliciter competentia Deo et creaturis formabilia ab intellectu, licet non omnibus sint nomina imposita, et causa fuit ignorantia grammaticorum et philosophorum abstrahentium, quia licet fuerunt boni philosophi et theologi, tamen in paucis abstraxerunt, et non in singularis, quia oporteret quod cognovissent omnes species et omnes proprietes earum etc. Et ista praedicata procedunt in infinitum, quia quot sunt  species producibiles tot sunt huiusmodi praedicata formalia, sed infinitae sunt species producibiles, ergo. Et si suprema species sit possibilis, tunc supremum praedicatum est sibi communicabile et solum convenit  duobus, scilicet, Deo et illi speciei supremae.</p> 
          
        <p xml:id="l25-esirhp">Et si incipiendo ab illa suprema specie, descendendo versus infimam speciem, si  sumeretur species sibi immediata, tunc a convenientia essentiali ipsius ad Deum posset sumi unum praedicatum essentiale dicens perfectionem simpliciter competens solum tribus. Et sic continue descendendo. Et quanto magis distaret  ab illa suprema, tanto a convenientia essentiali ipsius ad Deum sumeretur conceptus dicens perfectionem simpliciter magis communis. Et quaecumque caperetur, solum haberet [50va] finitas species, et quanto magis recederet, haberet plures.</p> 
          
        <p xml:id="l25-ecvrpi">Econtra  vero est incipiendo ab infima specie continue ascendendo, nam ponamus quod “ens” sit genus generalissimum sumptum a convenientia essentiali ipsius infimae speciei ad Deum. Deinde capiamus aliud praedicatum quod non sit ita commune sicut “vita”, (licet non sit praedicatum immediatum  ad ly “ens”, sed propter defectum modum, non habemus aliud praedicatum  cui sit sic  nomen impositum), et sic continue ascendendo. Et sic  quanto magis recedet a primo sive ab infima specie tanto erit minus commune et habebit pauciores species. Et ista subordinatio praedicatorum sic dicentium perfectionem simpliciter multa implicat.  Ideo saepe eam repeto pro iuvenibus.</p> 
          
        <p xml:id="l25-peisai">Primo enim implicat ordinem rerum et specierum ad extra, quia species in suo esse sunt sic subordinatae ad invicem.</p> 
          
        <p xml:id="l25-scatep">Secundo confert  ad cognoscendum materiam de perfectione specierum, quia ex quo iudicat ordinem specierum  et semper inferior species est imperfectior, ideo etc. Et forte est eadem proportio praedicatorum essentialium inter se secundum perfectionem sicut specierum, sed tamen credo quod non proportionum  quod  alias dicam. Tamen  quanto species habent plura huiusmodi praedicata, ceteris paribus, tanto est perfectior, non tamen eadem proportione.</p>
          
        <p xml:id="l25-tcaaid">Tertio confert ad sciendum praedicata de Deo: immo ex istis praedicatis essentialibus dicentibus perfectionem simpliciter, processerunt philosophi ad inveniendum notitiam ipsius Dei, quia, quidquid perfectionis simpliciter reperiebant in creaturis, attribuebant ipsi Deo.</p> 
          
        <p xml:id="l25-qvaaae">Quarto valet ad cognoscendum materiam idearum tam secundum theologos quam secundum philosophos quia secundum theologos secundum ordinem talium praedicatorum essentialium etc., ponuntur ideae fictivae et extra res specierum in Deo. Et ad hoc resolvantur species et diversitas specierum. <name ref="#Plato">Plato</name> etiam imaginatus est quod secundum ista praedicta essentialia quod Deus secundum hoc habeat alias et alias rationes ideales sibi  correspondentes. Et illud  videtur innuere <name ref="#Augustine">Augustinus</name> dicens “alia est ratio hominis et alia asini” etc.</p> 
          
        <p xml:id="l25-iqiiev">Item, quinto illud valet  ad cognoscendum materiam formalitatum, quia de dicto ponuntur distinctiones formales in Deo et in creaturis. Ita quod ponentes formalitates imaginantur quod “esse” sit idem a parte rei in omnibus. Postea  imaginatur quod “vivere” sit aliquid  distinctum a parte rei ab “esse”. Concurrunt tamen identitate, ita quod [50vb] “vivere” sit idem in tota latitudine viventium, non tamen est idem formaliter  cum ente. Et sic imaginatio eorum est secundum distinctionem praedicatorum sic realiter distinctio aliqua ex parte rei, licet non quaelibet sit summa , quia quaedam est distinctio perfectior alia ut quando essentia  distinguitur ab existentia, et  alia, quando suppositum a supposito. Tamen essentia  divina  est eadem identitate cum supposito, licet sit aliqua distinctio inter essentiam et suppositum. Unde licet  “ens” et “vita” sint  idem in <name ref="#Sortes">Sorte</name> suppositionaliter , tamen aliqualiter distinguitur. Unde  non conceditur similiter  negatio unius de alio quia non conceditur quod essentia <name ref="#Sortes">Sortis</name> non sit vita Sortis. Conceditur tamen negatio cum addito universali, scilicet, negatio importat distinctionem “secundum quid” et non absolute, ut bene conceditur quod essentia <name ref="#Sortes">Sortis</name> in esse essentiae non est vita <name ref="#Sortes">Sortis</name> in esse vitae.</p>  
          
        <p xml:id="l25-isvfim">Item, sexto valet  ad habendum demonstrationes in mathematicis. Nam per viam divisionis a praedicatis communibus descendendo ad particularia et species specialissimas habent demonstrationes fieri in mathematicis.</p>  
      </div>
      <div>    
        <head xml:id="l25-Hqmpesd">Quartus modus: primus modus abstrahendi conceptum proprium et singularem Dei</head>
          
        <p xml:id="l25-napprf">Nunc ad propositum veniendo secundum ordinem istorum praedicatorum essentialium communium Deo et creaturis  dicentium perfectionem simpliciter sumptorum a convenientiis essentialibus Deo et creaturis, a quolibet istorum abstrahi potest unus  conceptus singularis et absolutus Dei, proportionalis tamen ad huiusmodi conceptum communem a quo abstrahitur. Verbi gratia, li “ens” est praedicatum communissimum sumptum a convenientia essentiali inter infimam speciem et Deum. Ita imaginandum est quod ab huiusmodi conceptu intellectus potest abstrahere mere singularem conceptum  absolutum qui significet rem sub tali convenientia. Et ita abstrahi potest conceptus simplex de Deo absolutus per hunc  modum, scilicet, per additionem alicuius determinationis isti conceptui generalissimo “ens”. Et sic  ab illo conceptu cum illis determinationibus supponente pro Deo adaequate potest abstrahi conceptus singularis simplex absolutus de Deo in significando et  supponendo, correspondenter tamen  ad primum conceptum illum communissimum a quo abstrahitur. Et sic  si ponerentur distinctiones formales in Deo, tunc conceptus ille esset conceptus correspondens Deo secundum primam rationem formalem.</p> 
          
        <p xml:id="l25-echsss">Et circa  hoc <name ref="#WilliamOfParis">Guillelmus Parisiensis</name>  tenet quod “esse” vel “ens” est conceptus mere simplex  et absolutus ipsius Dei, ita quod circa illud nomen “ens” dupliciter utitur analogia: quia, aliquando capitur prout solum dicitur de creaturis, [51ra] et secundum istum modum aliquando <name ref="#Dionysius">Beatus Dionysius</name>  negat quod Deus sit “ens”, et sic  proprie dicitur de creaturis et analogice de Deo. Verum est quod alio modo capitur analogice prout solum dicitur de Deo et sic  est analogia vice versa, quia solum dicitur de Deo principaliter, scilicet , analogice de creaturis. Et isto modo li “ens” est realiter mere singulare et absolutum competens ipsi Deo. Et isto modo capit <name ref="#WilliamOfParis">Guillelmus Parisiensis</name>  quando dicit quod “esse” est proprium nomen ipsius Dei in libro, <title>De divinali magisterium</title>, ubi Deus hoc testatur, dicens: “Ego sum qui sum,” et “Qui est misit me,” ecce ubi utitur isto nomine “ens” tamquam sibi proprio. Et sic patet quod li “esse” aliquando significat Deum praecise et principaliter, aliquando creaturas, aliquando Deum et creaturas. Significat enim Deum et creaturas quando abstrahitur a  convenientia essentiali illa quae est “esse” reperta inter Deum et creaturas, et sic  ab illo conceptu potest abstrahi unus conceptus simplex mere absolutus et singularis ipsius Dei correspondenter ad conceptum illum a quo abstrahitur. Et ita potest  dici de “vivere” et aliis praedicatis essentialibus dicentibus perfectionem simpliciter competentibus Deo et creaturis. Et sic secundum quod li “ens” vel aliud praedicatum dicens perfectionem simpliciter, prout est significans  Deum et creaturas, est universalis. Et secundum hoc  quod significat Deum solum est singularis et mere absolutus. Et sic quodlibet tale est singulare secundum primarium significatum et universale  secundum secundarium significatum.</p> 
          
        <p xml:id="l25-eshdqn">Et sic habemus quod tot sunt huiusmodi praedicata quot sunt species habentes  ordinem inter se secundum ordinem specierum, licet supponant absolute et adaequate pro eodem. Primum esset  “ens” competens Deo ut “existens”; secundum, ut “vivens” quia  non habemus aliud inter “esse” et “vivere” cui sit nomen impositum, licet sint plura possibilia; et  tertium ut “intelligens”; et  quartum ut “volens” et aliis et semper posterius, repraesentaret Deum perfectius quam prius ut conceptus Dei competens sibi in esse vitae perfectius Deum repraesentat quam conceptus competens sibi in  esse entis, et ita de aliis continue ascendendo secundum perfectionem specierum possibilium. Et in isto ordine praedicatorum propriorum Dei est processus in infinitum, sicut in praedicatis sumptis a convenientiis essentialibus communibus Deo et [51rb] creaturis. Et dato consequenter praedicato communicabili supremae intelligentiae, si esset praedicatum correspondens Deo abstractum a conceptu communi Deo et supremae intelligentiae, esset  ultimum absolutum ipsius Dei et includeret omnes perfectiones simpliciter competentes aliis praeter  inferioribus. Et illa esset species specialissima  perfectissima reposita sub genere substantiae, supposito quod huiusmodi conceptus reponeretur in predicamento et infinite distans a genere generalissimo. Utrum autem talis conceptus posset a nobis abstrahi, dico quod non.</p> 
      </div>
      <div>    
        <head xml:id="l25-Hqmsesd">Quintus modus: secundus modus abstrahendi conceptum proprium et singularem Dei</head>
          
        <p xml:id="l25-smapca">Secundus modus abstrahendi conceptum proprium et singularem ipsius Dei absolutum est a pluribus denominationibus simul iunctis combinando plures  sicut “esse”, “vivere,” “intelligere,” etc . Et quanto plures simul combinantur  tanto, ceteris paribus, potest  abstrahi conceptus perfectior singularis et  absolutus ipsius Dei. Et sic  quanto potentia esset perfectior tanto ex eisdem denominationibus potest elicere perfectiorem conceptum, et quia potentia nostra abstractiva est limitata, forte daretur maximus numerus notitiarum possibilium. Et sic  conceptus elicitus ex illis esset perfectior possibile a nobis abstrahi, stante dispositione communi quam nos communiter habemus, scilicet sine speciali gratia ipsius  Dei, quia non est  dubium quod  intellectus noster posset  iuvari et elevari per Dei  dona supernaturalia et spiritualia quod posset ad perfectiorem conceptum attingere.</p>
      </div>   
      <div> 
        <head xml:id="l25-Hsmtesd">Sextus modus: tertius modus abstrahendi conceptum proprium et singularem Dei</head>
          
        <p xml:id="l25-tmadsa">Tertius modus abstrahendi conceptum proprium Dei  est  datis notitiis creaturarum complexis vel incomplexis ex ipsis potest elici conceptus simplex proprius et absolutus Dei . Unde imaginandum est quod licet  quaelibet notitia per se sumpta non sufficeret in nobis ad causandum conceptum proprium ipsius Dei, quia non gereret sufficienter vicem speciei Dei, tantum illa tota combinatio notitiarum creaturarum haberet talem habitudinem ad intellectum et ad notitiam Dei quod sufficienter gereret vicem notitiae  Dei. Et hoc testatur notitia  Scriptura Sacra quae dicit “a speciebus creaturarum potest Creator cognosci.”  Dico tamen, sicut alias dixi, quod quaelibet notitia creaturae quantum est de se sufficienter gerit speciem vel notitiam  Dei secum et esset sufficiens quantum est de se ad causandum et producendum notitiam Dei.  Et forte quod simplex notitia creaturae, quae nobis non sufficeret ad causandum vel  eliciendum notitiam Dei, sufficeret angelo.</p> 
          
        <p xml:id="l25-essrec">Et sic  secundum varios gradus combinationum [51va] huiusmodi notitiarum creaturarum possunt elici varii conceptus proprii ipsius Dei  et absoluti de Deo. Secundum etiam variationem potentiarum abstractivarum, variarentur huiusmodi conceptus, et si variarentur ista duo, tunc notabiliter variarentur huiusmodi conceptus  secundum perfectionem. Potest iterum fieri alia variatio augmentando combinationes notitiarum et dividendo potentias, et sic  si  fieret hoc aequaliter, tunc semper remanebit aequalitas conceptuum.</p>
         </div> 
      
      </div>
      <div>
        <head xml:id="l25-Hcnluso">Conclusio</head>
          
        <p xml:id="l25-eiaafe">Ex istis apparet quod Deus est a nobis cognoscibilis tribus modis sibi non propriis et tribus modis sibi propriis per notitias omnino absolute et adaequate significantes  ipsum  et supponentes pro ipso. Advertendum est  tamen quod verisimiliter abstractio huiusmodi notitiarum propriarum Dei non est a nobis possibilis sine iuvamine fidei intellectum nostrum iuvante, et sicut dictum est in praecedentibus, quod fides est lumen  naturalis investigationis  directivum; quomodo et qualiter dictum est in praecedentibus. Et secundum illud, verum est quod alii dicunt, quod ex puris naturalibus non possumus habere notitiam absolutam de Deo et singularem, ubi, scilicet, subtraheretur adiutorium fidei, etc.</p> 
      </div>    
      <div>
        <head xml:id="l25-Hrairai">[Responsio ad instantias]</head>
          
        <p xml:id="l25-asigge">Aliquae sunt instantiae contra istum modum procedendi  per praedicata essentialia infinita, quia si sic, non possent inveni  definitiones quidditativae circa species specialissimas infinite distantes a generibus generalissimis etc.</p>  
          
        <p xml:id="l25-airncs">Ad istud  respondetur primo quod nulla species distat sic infinite a genere generalissimo, sed quaelibet solum finite distat. Ideo secundum viam  divisionis descendendo  a genere generalissimo contingit devenire ad notitiam cuiuslibet speciei.</p>
          
        <p xml:id="l25-srqcds">Secundo respondetur quod dato quod per viam divisionis non posset etc., tamen per aliam viam, nam intellectus a circumstantiis et  proprietatibus et operationibus, et maxime propriis, alicuius speciei posset  intellectus  abstrahere conceptum absolutum proprium speciei. Et sic  consequenter posset habere aliquem conceptum qui supponeret pro forma connotando proprietates sive operationes illius qui  esset differentia. Et tunc a convenientia illius cum aliis posset abstrahi genus, et sic  ex illo genere et differentia illa constitueretur definitio speciei.</p>
          
        <p xml:id="l25-tdqcii">Tertio dicitur quod in talibus bene potest fieri saltus, ita quod incipiendo a genere non oportet descendere per omnia intermedia. Verbi gratia, immediate a conceptu animalis abstrahitur conceptus hominis, et tamen inter istos sunt convenientiae [51vb] infinitae a quibus possunt causari conceptus intermedii infiniti.</p>
          
        <p xml:id="l25-qdqand">Quarto dico quod licet in huiusmodi denominationibus procederetur sic  in infinitum, tamen descendendo ad species signatas  per terminos limitatae perfectionis non procederetur in infinitum. Verbi gratia, “ens” quod est praedicatum dicens perfectionem simpliciter denominationem descendendo ad species signatas  per terminos limitatos. Primo divideretur in “ens finitum” et “infinitum”  et consequenter in “ens per se” et  “ens in alio”, sive in “substantiam” et “accidens”, et postea in “corporeum” et “incorporeum” etc.  Et sic descendendo per talem processum per viam divisionis ad species limitatae perfectionis ad habendum definitiones  ipsarum specierum specialissimarum non procederetur in infinitum.  Ideo in tali processu divisio non sequeretur illum processum in infinitum quae  procedit secundum  praedicata dicentia perfectionem simpliciter. Et sic locutus est <name ref="#Aristotle">Aristoteles</name> quod per viam divisionis in aliquo certo genere descendendo secundum certos  terminos limitatae perfectionis contingit devenire ad notitiam definitionis.</p> 
          
        <p xml:id="l25-ccuang">Consequenter, contra  unum quod fuit  prius dictum arguitur. Dictum fuit quod quaelibet creatura ad repraesentandum ipsam emanationem personarum divinarum ad intra concurrit obiective ad producendum speciem et deinde  obiectum et species ad producendum amorem etc. Contra, quia si sic, tunc notitia causata ab obiecto causat obiective notitiam sui, quia si quaelibet res concurrat obiective ad sui ipsius notitiam, notitia illa causata ab obiecto  concurreret etiam obiective ad sui notitiam, et sic de secunda notitia , et sic erit processus in  infinitum in huiuismodi notitiis secundum quod <name ref="#Alkindi">Alkindus</name>  ponit in quodam tractatu concederetur quod quaelibet res multiplicat radium suum, immo etiam lumen diffusivum immediate aliunde causat aliud lumen diffundendo se ad latus, et quod species multiplicat speciem, et sic in infinitum usque ad non gradum. Et sic  secundum hoc non esset inconveniens quod notitia producta immediate ab obiecto produceret iterum aliam notitiam, et sic in infinitum usque ad non gradum.</p>
          
        <p xml:id="l25-apddpa">Aliter potest dici quod non erit processus in infinitum in huiusmodi notitiis, et tamen salvabitur quod quaelibet res concurrit obiective ad sui notitiam  ad intellectum datum, quia bene concederetur quod notitia causata  ab obiecto concurrit obiective ad sui notitiam, quia concurrere obiective est se communicare potentiae cognitivae, modo notitia communicaret se potentiae. Et cum hoc esset obiectum sui ipsius [52r] et sic inquantum est obiectum tenet vicem patris, inquantum est notitia tenet vicem prolis, et ita diceretur consequenter de amore. Utrum autem ista positio, scilicet quod quaelibet notitia sit  notitia sui, sit vera,  potest  probabiliter dici quod sic, si non actualiter tamen habitualiter, quaelibet notitia est notitia sui.  Et illud ponit <name ref="#Ripa">Magister Ioannis de Ripa</name> de notitia Dei  beatifica; non est revocandum in dubium quin sit sui ipsius notitia. Sed utrum ita  sit de omni notitia potest dici quod quantum est de se quaelibet notitia est sui ipsius repraesentativa, licet intellectus non possit immediate illud  cognoscere. Et in hoc quod ponit, <name ref="#Ripa">Magister Ioannis de Ripa</name> scilicet quod notitia quaelibet per prius est notitia sui quam alterius. Credo quod notitia per prius repraesentat obiectum, et consequenter intellectus, propter difficultatem convertendi se ad huius notitiam, non cognoscit eam per ipsamet, immo forte cognoscitur a nobis primo complexe formando in nobis notitiam complexam qua cognoscimus nos habere talem notitiam, et sic  forte post possumus abstrahere notitiam incomplexam illius notitiae, et sic non est processus in infinitum in talibus notitiis et ideo ratio satis soluta est et haec de primo articulo.</p>
      </div>
      </div>
    </body>
  </text>
</TEI>
