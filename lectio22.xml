<?xml version="1.0" encoding="UTF-8"?>
<?oxygen RNGSchema="http://www.tei-c.org/release/xml/tei/custom/schema/relaxng/tei_all.rng" type="xml"?>
<TEI
  xmlns:xi="http://www.w3.org/2001/XInclude"
  xmlns:svg="http://www.w3.org/2000/svg"
  xmlns:math="http://www.w3.org/1998/Math/MathML"
  xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Lectio 22, Distinctio 3, Articulus 1</title>
        <author xml:id="PP">Petrus Plaoul</author>
        <editor xml:id="JW">Jeffrey C. Witt</editor>
      </titleStmt>
      <editionStmt>
        <edition n="0.2">
          <title>Lectio 22, Distinctio 3, Articulus 1</title>
          <date when="2011-10-04">October 4th, 2011</date>
        </edition>
      </editionStmt>
      <publicationStmt>
        <publisher>Petrus Plaoul Editio Critica Electronica (PPECE)</publisher>
        <pubPlace>Sacramento, CA</pubPlace>
        <availability status="free">
          <p>Published under a <ref target="http://creativecommons.org/licenses/by-sa/3.0/">Creative Commons Attribution ShareAlike 3.0 License</ref></p>
        </availability>
        <date when="2011-10-01">October 1st, 2011</date>  
      </publicationStmt>
      <sourceDesc>
        <listWit>
          <witness xml:id="R">Reims</witness>
          <witness xml:id="V">Vatican</witness>
          <witness xml:id="S">Sorbonne</witness>
          <witness xml:id="SV">St. Victor</witness>
        </listWit>
      </sourceDesc>
    </fileDesc>
    <encodingDesc>
      <variantEncoding method="double-end-point" location="internal"/>
    </encodingDesc>
  </teiHeader>
  <text>
    <body>
      <div xml:id="lectio22">
      <head>Lectio 22, Distinctio 3, articulus primus</head>
           <div>
       
       <head xml:id="l22-Hcpdcpd">[Circa primam difficultatem ]</head>
      
             <p xml:id="l22-seqqlp">Sciendum est quod in lectione praecedenti dictum est quod quaelibet creatura potest concurrere obiective, et hoc est potest efficere notitiam sui in potentia perceptiva. Nunc autem restat videndum ex quo notitia dicitur alicuius  obiecti notitia. Et circa hoc aliqua repetam quae dicta fuerunt in quadam lectione praecedenti.</p>
      
             <p xml:id="l22-ptqsss">Primo tangebatur quod notitia [43rb] sive cognitio non intrinsece et essentialiter dicitur  notitia sive cognitio.  Patet, quia staret per Dei potentiam quod esset sine subiecto , et tamen  non esset cognitio, quia nec sibi nec alteri non sibi , quia non est potentia vitaliter perceptiva cum sit quoddam accidens, nec alteri, per suppositum, quia stat sine subiecto.</p>
      
             <p xml:id="l22-sdqdls">Secundo dicebatur quod notitia sive cognitio non dicitur esse notitia sive cognitio in habitudine ad suam potentiam ut  subiectivam, nam Deus de potentia  absoluta posset ponere notitiam in  lapide vel  haberet huiusmodi habitudinem ad lapidem et cum  non esset notitia ex illa habitudine subiectiva ad lapidem nec denominaret lapidem scientem .</p>
      
             <p xml:id="l22-tdqatp">Tertio dicebatur quod notitia non dicitur notitia ex habitudine ad potentiam perceptivam ut eius activa, quia prius natura saltem anima producit notitiam quam vitaliter immutetur ab ea, ergo Deus potest separare primum a posteriori quia quidquid distincta Deus potest etc.  Ergo de potentia Dei absoluta primum  posset  poni sine secundo, et per consequens staret quod esset productio huiusmodi notitiae ab anima cognitiva , et tamen huiusmodi animae  qualitas non esset animae  cognitio. Ideo dicebatur consequenter quod cognitio dicitur cognitio ex habitudine ut potentia vitaliter immutabilis, id est, ex habitudine  illa qua talis potentia est obiecti per illam qualitatem cognitiva et non ut subiectiva vel ut productiva, sed ut subiecti  perceptiva, ita quod notitia sive cognitio ex habitudine illa dicitur esse cognitio ex qua  unit potentiam cognitivam intentionaliter cum obiecto per eam cognito  a tali potentia.</p>
      
             <p xml:id="l22-eavenu">Et antequam veniam ad principalem difficultatem materiae tactae, scilicet, ex quo notitia dicitur esse obiecti repraesentativa etc. , advertendum est quod notitia potest dici alicuius obiecti repraesentativa  multipliciter. Uno modo potest dici notitia universalis, et sic conceptus entis esset Dei notitia, quia cuiuslibet rei est notitia universalis [tantum] .</p>
      
             <p xml:id="l22-sancid">Secundo, aliqua notitia potest esse alicuius obiecti notitia, propter aliquam determinationem, ita quod propter illam determinationem conceptus ille vel notitia esset proprius conceptus vel notitia Dei. Verbi gratia, dato  conceptu  entis, si addatur  sibi etiam immediate  ista determinatio “a se” vel “independens” vel “primum” etc. , ille conceptus “ens a se”, vel “ens  independens”, vel “ens  primum”, et sic de aliis  erit proprie conceptus Dei adaequate supponens pro ipso. Nulla tamen  pars esset proprie conceptus ipsius  [43va] Dei.</p>
      
             <p xml:id="l22-tcdeds">Tertio contingit de re causari notitia in particulari ut apparet de conceptu singulari simplici  adaequate supponente  pro illo obiecto, et sic de Deo mediante conceptu creaturae imaginandum est quod posset elici aliquis conceptus singularis et proprius. Sed de hoc postea erit difficultas specialis.</p>
      
             <p xml:id="l22-qmpbip">Quarto modo potest haberi notitia de aliquo non terminata ad aliud nec immediate causata ab alio, sed immediate causata  ab obiecto, sicut est  notitia intuitiva Dei hic in via, sicut potuit esse in Paulo, et sicut est in  beatis in patria de notitia beatifica intuitiva ipsius Dei quam habent beati in patria .</p> 
      
             <p xml:id="l22-uaeeed">Ulterius advertendum est quod differentia est inter notitiam universalem et confusam, nam notitia confusa potest esse sive sit universalis sive singularis. Unde notitia confusa et notitia distincta  per hoc distinguntur, quia notitia distincta  est causa eliciendi immediate propositiones affirmativas et negativas plures de obiecto cognito per eam vel est notitia ex qua intellectus potest immediate elicere plura praedicata essentialia de obiecto cognito  sive affirmativa sive negativa. Notitia vero confusa et indistincta  est illa ex qua non sic possunt elici plura praedicata affirmativa et negativa obiecti cogniti. Exemplum ponatur quod Sortes videat Platonem a tanta distantia quod virtute suae cognitionis non possit elicere magis particulare iudicium de Platone nisi quod est corpus, deinde videat Ciceronem prope se  vel Plationem multum  prope se. Tunc eandem rem Sortes  cognoscet confuse et indistincte et etiam distincte.</p>  
      
             <p xml:id="l22-iecude">Indistincte et confuse cognoscet Plationem ab eo distantem, quia virtute illius cognitio causata ab eo sic distante  quam habet Sortes, non potest Sortes elicere iudicium aliquod partiuclare nisi quod est corpus. Nec potest elicere virtute illius congnitionis utrum sit animatum vel inanimatum , utrum sit animal vel planta, utrum sit animal rationale vel irrationale, utrum sit homo vel asinus, utrum sit Sortes vel Plato etc. , nam si interrogetur , utrum sit animal vel non, utrum  sit vivens vel non, semper dubitabit et hoc ratione confusionis notitiae ignorabit de ipso tam praedicata affirmativa quam negativa, ut dictum est.</p> 
      
             <p xml:id="l22-cesnsp">Cognoscet etiam Sortes  Platonem distincte  notitia distincta causata a Platone prope se existente, quia virtute illius notitiae poterit elicere praedicata affirmativa vel  negativa essentialia de ipso Platone, nam primo sciet, mediante illa notitia, quod est corpus et  non est incorporeum, quod est vivens et quod  non est non vivens, [43vb] quod est animal et non est  planta, quod animal rationale et non brutum , quod est homo et non est  asinus,  quod est  Plato et non est  Sortes, etc. , et sic continue descendendo per praedicata affirmativa, removendo differentias negativas, etc . Et per conceptum confusum non posset sic, ideo vocatur  bona notitia distincta  quia est causa sufficiens eliciendo  notitiam de distinctione obiecti a rebus  quibus differt, et notitia bona  confusa, quae non sic potest.</p> 
      
             <p xml:id="l22-qaedvi">Quantum autem est de notitia unversali sibi non repugnat quod sit distincta, unde circa hoc posset imaginari quod notitia universalis secundum unitatem intellectus in quo existeret continue ascendendo secundum perfectionem intellectus quod quanto esset in intellectu perfectiori et vivaciori  tanto esset distinctior, ita quod absolute non repugnat quod eadem notitia sit distincta et universalis, ita quod imaginandum est quod universalitas non includit confusionem sive indistinctionem notitiae, sed solum pluralitatem obiectorum, ita quod de ratione cognitionis universalis est quod semper plurium cognitio; utrum autem distincte vel indistincte de ratione  non est quod distincte vel indistincte.</p> 
     </div>
      <div> 
        <head xml:id="l22-Hqcqcqc">[Quattuor conclusiones]</head>
      
        <p xml:id="l22-vtaeqr">Veniendo tamen ad propositum principale ponam tres conclusiones negativas  contra tres modos imaginandi quod aliqua  notitia sit  sui obiecti repraesentativa ex quadam  radice.</p>  
      
        <p xml:id="l22-pcnaso">Prima conclusio: notitia sive conceptus non dicitur repraesentativa vel repraesentativus sui  obiecti ratione similitudinis ipsius ad suum obiectum.</p>
      
        <p xml:id="l22-sccocc">Secunda conclusio: conceptus non dicitur esse  repraesentativus  sui obiecti ratione convenientiae specificae repertae inter ipsum et obiectum essentialis in praedicatis essentialibus et  denominationibus essentialibus sibi et obiecto communibus convenientibus .</p>
      
        <p xml:id="l22-tcchdh">Tertia conclusio: conceptus non dicitur esse sui obiecti repraesentativus ex conditione sua specifica vel ex conditione  suae naturae specificae, quod idem est; et ista conclusio  est contra Magistrum Henricum de Heuta.</p> 
      
        <p xml:id="l22-qcaeio">Quarta conclusio affirmativa cui  forte postea addam aliqua quae non dicam pro nunc. Ideo recitatur  conclusio pro nunc cum protestatione aliquali quali  postea declaranda , etc.  Conclusio ergo sit  ista affirmativa quod conceptui convenit repraesentare suum obiectum ex modo habitudinum causarum proximarum ad ipsius productionem concurrentium et ex modo motivitatis potentiae ab obiecto et in obiectum.</p> 
     </div>
      <div>
        <head xml:id="l22-Hptcptc">[Probatur tertia conclusio]</head>
      
        <p xml:id="l22-eicepa">Et ista conclusio quarta  declarabitur posterius quia primo volo insistere in probando tres primas conclusiones negativas et postea respondebo ad quartam [44ra] probandum. Et quia tertia conclusio videtur esse apparentior, scilicet, cuius oppositum ponit Magister Henricus de Heuta, ideo primo incipiam probando eam  et improbando opinionem Magistri Henricus de Heuta. Unde ipse ponit quod conceptus seu  notitia dicitur esse sui obiecti notitia ex conditione suae natura specificae ; et contra illud pono conclusionem negativam tertiam,  quia stat esse duos conceptus eiusdem speciei habentes diversa obiecta, nec unus potest idem quod alter  repraesentare stantibus eiisdem causis a quibus sunt causati; ergo etc. Consequentia  tenet . Antecedens patet  capiendo duos conceptus quorum unus sit causatus a Sorte et alter a Platone in potentia cognitiva mere  singularis quo dato isti duo conceptus sunt eiusdem speciei quod patet, quia sunt eiusdem perfectionis adaequatae.</p>
      
        <p xml:id="l22-iqcned">Item, quia causantur a causis eiusdem speciei omnino eodem modo se habentibus in potentia eodem modo se habente, quia ponitur quod Sortes et Plato sint inaequali distantia a potentia eadem perceptiva , etc. Omnia sunt paria et tamen habent diversa obiecta et unus repraesentat illud quod alter non posset  repraesentare stantibus eisdem causis, nam conceptus Sortis non repraesentat nisi Sortem simpliciter et determinate, quia est conceptus  mere singularis et determinatus et sibi repugnat repraesentare Platonem, causis omnibus eodem modo se habentibus quia alias quilibet conceptus singularis repraesentaret omnia  individua alicuius  speciei quod non est dicendum. Et ita argueretur de conceptu Platonis et sic.  Habeo ergo quod sunt duo conceptus eiusdem speciei habentes diversa obiecta  nec unus  potest repraesentare idem cum alio  causis eisdem stantibus. Ergo sequitur quod ex conditione specifica non contingit eis reprasentare obiecta sua, quia si sic  competeret eis idem repraesentare non enim esset alia responsio nisi diceretur quod non esset eiusdem speciei licet essent eiusdem perfectionis quia non potest salvari, quin sint eiusdem perfectionis quia causantur ab obiectis eiusdem perfectionis in eadem potentia omnino etc. sunt paria, quia excludendo omnem aliam diversitatem, ideo forte restaret alia via quod huiusmodi conceptus licet sint eiusdem perfectionis sunt tamen diversarum specierum et quod ex natura specifica convenit uni Sortem reprasentare et  alteri Platonem [44rb] et ideo consequenter oportet dicere quod essent duae species diversae eiusdem perfectionis adaequatae, et sic cuilibet conveniret ex sua natura specifica repraesentare suum obiectum. Sed non potest stare quia species habent ordinem inter se, ergo semper oportet quod una sit perfectior alia, quia si essent sic collaterales quod essent duae aeque perfectae, tunc inter species esset confusio et non debitus ordo; quod non est dicendum.</p> 
      
        <p xml:id="l22-ivqhdq">Item, videtur quod species se habeant sicut numeri, et illud  videtur esse imaginatio Philosophi, ergo, etc. , sicut numeri sunt inter se ordinati  sic quod non stat quod sint duo numeri aequales omnino, sic ergo non stat quod sint duae species omnino aequae perfectae . Item ordo ponitur in praedicatis essentialibus qui tamen tolleratur si ponerentur duae species aequa perfectae  et illud  ponitur a Philosopho II Posteriorem  et in aliis locis ubicumque agit de processu demonstrativo, nam in processu demonstrativo oportet accipere praedicata secundum sub et supra, descendendo usque ad species specialissimas ad habendum definitiones quidditativas.</p>
      
        <p xml:id="l22-iaerie">Item, arguitur et fortius ex quid nominis denominationis perfectionis  simpliciter communiter dato; supponitur enim de denominationibus mere existentibus  quod denominatio perfectionis simpliciter mere absoluta est medium sufficiens arguendi quod illud cui conpetit est melius quam  quodlibet aliud  cui non competit. Et non curo hic de logica, quia  ibi  ponit  quam et aliud. Ideo, si velitis, propter logicam dicatis  illud est melius cui conpetit  quam aliquod cui non competit. Illud  patet ex descriptione Anselmi ubi  in Monologio, quindecimo capitulo, descibens “perfectum simpliciter” dicit quod “perfectum simpliciter est quod semper melius est ipsum quam non ipsum.”  Ex ista suppositione probo evidenter propositum , supposito uno alio, scilicet quod ab omni convenientia speciei essentiali cum omnibus speciebus superioribus, etiam Deo incluso. Et non curo hic utrum univoce aliqua denominatio conveniat Deo et creaturis ab omni ergo convenientia etc.  Potest sumi conceptus mere absolutus, ita quod, gratia exempli, capiamus hominem: ex convenientia enim hominis cum tota latitudine intelligentiarum naturalium et Deo potest sumi unus conceptus qui solum conveniat speciei humanae et a  speciebus aliarum intelligentiarum transcendens perfectionem omnium specierum infimarum , et  ita supra totam speciem non viventium potest sumi conceptus solummodo competens viventibus etc.  Verum est  quod grammatici forte non fuerunt, [44va] ita introducti  in metaphysicalibus quod posuerunt vocabula propria correspondentia cuilibet speciei, tamen realiter ita est.</p> 
      
        <p xml:id="l22-episor">Ex praedictis  infertur quod praedicta positio realiter implicat contradictionem, nam ex hypostasi a  conceptu Sortis habet aliquam denominationem perfectionis simpliciter communem  sibi et aliis speciebus superioribus excludentem  omnes inferiores . Sit ergo illa denominatio b. Tunc b convenit sibi et non alteri. Ergo iste  conceptus est perfectior alio  patet  per primam suppositionem, quia quandocumque  aliqua denominatio perfectionis simpliciter convenit  alicui et non alteri, illud cui convenit  est perfectius quam illud cui non convenit.  Et per idem probatur e converso quod conceptus Platonis est perfectior conceptu Sortis, nam sicut a convenientia essentiali inter conceptum Sortis et omnes species superiores, sumitur una denominatio perfectionis simpliciter competens sibi et aliis speciebus superioribus  excludens omnes inferiores . Et ista  denominatio perfectionis simplici sit  c. Tunc c convenit  conceptui Platonis et non Sortis, ergo conceptus Platonis perfectior est conceptu Sortis ex quid nominis denominationis perfectionis simpliciter. Et tamen per praecedens argumentum conceptus Sortis est perfectior conceptu Platonis . Ergo est perfectior et minus perfectus, quod implicat contradictionem, et sic implicat contradictionem  esse duas species diversas eiusdem perfectionis omnino, ergo  etc. Licet huiusmodi denominationibus non sunt  nomina imposita, tamen faciliter possunt fabricari ab intellectu, quia semper inter quamcumque speciem et omnes superiores reperitur convenientia essentialis sufficiens ad causandum etc. Et sic patet quod non ex conditione specifica potest salvari quod notitia sit sui  obiectum repraesentativa</p>  
     </div>
      
      <div>
        <head xml:id="l22-Hpscpsc">[Probatur secunda conclusio]</head>
      
        <p xml:id="l22-dpsemp">Deinde probatur secunda conclusio negativa, scilicet, quod non convenit conceptui repraesentare suum obiectum  ex convenientia essentiali sui ad obiectum suum, quia tunc homo magis repraesentaret asinum quam qualitas illa quae est notitia sive conceptus asini, quia maior convenientia essentialis reperitur inter hominem et asinum quam inter asinum et illam notitiam, cum notitia illa  sit quoddam accidens, ista conclusio satis est clara de se; ideo nolo eam magis probare.</p> 
     </div>
      <div> 
        <head xml:id="l22-Hppcppc">[Probatur prima conclusio]</head>
      
        <p xml:id="l22-dppemi">Deinde probatur prima conclusio negativa, scilicet, quod conceptus non sit sui obiecti reprasentativus ratione similitudinis.  Ista conclusio est difficilior ad probandum quam secunda, quia multi tenent oppositum. Probatur ergo conclusio, quia si sic tunc conceptus lapidis esset [44vb] formalis similitudo lapidis, sicut impressio in cera  facta a sigillo, et per consequens in isto  conceptu distinctionem lineationem  secundum quod est a parte obiecti, quia alias non bene salvaretur similitudo inter obiectum et conceptum, nisi proportionalis lineatio reperiatur  in conceptu sicut in re  ad extra. Confirmatur, quia  conceptus rei extensae non posset haberi nisi ille conceptus haberet aliquod proportionale extensivum  obiecti, ut scilicet pars toti  corresponderet. Sed hoc est falsum, quia conceptus est mere individualis.</p>
      
        <p xml:id="l22-iqssii">Item, quia  si sic tunc conceptus esset sicut imago rei, et cum imago  non repraesentet  rem nisi prius cognoscatur, sequitur quod res non posset cognosci sine cognitione sui conceptus et  iterem illa cognitio esset imago conceptus sui et sic iterum non posset cognosci conceptus nisi haberetur cognitio notitiae conceptus et sic in infinitum.</p>
     </div> 
    <div>  
      <head xml:id="l22-Hcorria">[Corollaria]</head>
      
      <p xml:id="l22-eiaqin">Ex istis, antequam veniam ad principalem materiae difficultatem, scilicet, ad probationem quartae conclusionis, infero aliqua corollaria, ubi advertendum est quod, in opposito huius conclusionis primae negativae, fundat Magister Ioannis de Ripa aliquas conclusiones affirmativas contra quas infero negativas.</p> 
      
      <p xml:id="l22-pcnoan">Primum corollarium: non quaelibet entitas immaterialis  potest esse respectu divinae essentiae species intelligibilis,  ipse enim imaginatur quod quaelibet rese immaterialis realiter est imago divinae Trinitatis ideo realiter est eius species intelligibilis.  Sed, sicut tetigi, non ex similitudine consurgit quod notitia sit sui obiecti repraesentativa, quia anima intellectiva est realiter similitudo Trinitatis, et tamen non est eius species intelligibilis, sed solum obiective repraesentat divinam essentiam et Trinitatem. Et sic patet quod sua prima conclusio fundatur in falso, scilicet, in similitudine obiecti ad notitiam.</p>
      
      <p xml:id="l22-scnenf">Secundum corollarium: non quaelibet entitas immaterialis creata potest esse respectu Dei notitia intuitiva , quia nedum postquam quaelibet entitas immaterialis creata sit respectu Dei species intelligibiles sed etiam notitia, et non solum notitia sed etiam intuitiva notitia. Patet quia anima intellectiva est similitudo Trinitatis et tamen non est notitia ipsius intuitiva. Item, non concedimus quod aliquis angelus sit per essentiam sui notitia intuitiva Dei; immo dubium est inter doctores utrum sit species intelligibilis Trinitatis. Item, ex isto videretur sequi quod demones essent notitia intuitiva Dei  ex quo illud  provenit ratione [45ra] similitudinis, quia demones sunt realiter similitudo Trinitatis, quia ista similitudo non est aliquod accidens immo est met essentia. Licet  quaelibet res sit ipsius Dei obiective repraesentativa non tamen formaliter. Unde ipse Magister Ioannes de Ripa tenet quod quaelibet res sive materialis sive immaterialis est Dei notitia quantum est de se, ita quod si posset uniri animae esset sibi notitia intuitiva ipsius Dei  formaliter.  Ego enim  medio secum, concedo enim quod quaelibet res mundi  sive materialis sive immaterialis est ipsius Dei sive  totius Trinitatis repraesentativa, non tamen formaliter in se sed obiective solum. Et forte circa hoc diceretur quod quaelibet res dupliciter repraesentaret Trinitatem. Trinitas enim  habet duos modos in se secundum quos repraesentatur a creatura qualibet, nam Trinitas est ad extra activa in esse causae efficientis praeter efficere obiective et  ita etiam res sunt effective ad extra praeter efficere obiective, sicut ignis generat ignem etc. Sed praeter hoc in divina essentia est quaedam efficientia per modum intentionis quae magis reducitur ad concursum obiectialem quam ad aliud et ibidem est res fecunda  in se sicut Pater et se habet per modum obiecti communicando se producendo Filium et deinde ab utroque producitur Spiritus Sanctus per modum amoris sicut quaelibet res creata se habet in se, nam primo ex natura fecunda producit speciem et deinde cognitionem et deinde ab utroque producitur amor, quia quantum est de se quodlibet obiectum est bonum; ideo praesentat se ad finis prosecutionem. Ideo cuilibet rei convenit  repraesentare Trinitatem per modum efficientis obiectum,  nam ex productione speciei in anima ab obiecto consequitur amor, quia obiectum quantum est de se debet esse conveniens  ipsi  potentiae, et sic consequentur et amor et obiectum concurrunt ad producendum  complacentiam obiecti cogniti. Ideo Trinitas relucet in creaturis obiective et non formaliter.</p>
      
      <p xml:id="l22-tcnlbo">Tertium corollarium: non quaelibet intellectus creatus potest sic in sua natura videre  divinam essentiam seipso,  quia licet sit obiective repraesentativus divinae essentiae, non tamen formaliter in se quia esse similitudinem quandam in se divinae essentiae non sufficit ad esse formaliter notitiam [45rb] intuitivam Dei licet bene obiective.</p> 
      
      <p xml:id="l22-qcnpse">Quartum corollarium: non oportet quod Deus secundum omnem denominationem perfectionis essentialis cognoscatur ab aliqua creatura formaliter . Dicit enim de Ripa, et ista imaginatio est valde subtilis, licet falsa: dicit enim quod quanto aliqua species est perfectior tanto repraesentat Deum intuitive  secundum plures denominationes perfectionis ita quod infima species repraesentat Deum intuitive  secundum unum denominationem perfectionis solum et superior species in mente repraesentat  secundum duas, et sic consequenter ascendendo secundum perfectionem specierum. Data ergo suprema intelligentia in qua concurrunt omnes denominationes perfectionis simpliciter essentialis, quia de nominibus non est curandum sicut sunt esse independens esse increatum,  quia data suprema intelligentia adhuc esset creata et dependens, ipsa prima  intelligentia repraesentaret Deum secundum omnes denominationes perfectionis simpliciter ipsius Dei et esset notitia intuitiva simpliciter  ipsius Dei secundum omnem praedicatum perfectionale simpliciter essentiale.</p> 
      
      <p xml:id="l22-peofia">Pono ergo oppositum, quod  non oportet quod repraesentaret formaliter Deum quia  licet repraesentaret Deum  obiective, non tamen formaliter. Et sic data suprema intelligentia non esset ipsius Dei notitia intuitiva secundum omnem praedicatum perfectionale etc. , licet esset sibi similima intelligentia quae posset creari. Nihilominus tamen non haberent nisi obiectialiter, et non formaliter, repraesentare ipsum Deum, quia ex similitudine, ut dictum est, non consurgit ratio formalis repraesentandi. Quantum est de materiae principalis prosecutione cras tractabo eam  et faciam finem istius  articuli.</p>
    </div>    
      </div>
    </body>
  </text>
</TEI>
